    <h2>Aggiornamento 2017 - iniziative 2018</h2>
    <h3>15 novembre 2017</h3>
    <p>Il 15 novembre 2017 a Frascati, nella villa Falconieri, sede prestigiosa dell’Accademia Vivarium Novum, abbiamo celebrato i 50 anni dell’Associazione con una tavola rotonda sul tema “Felicità”. Sono intervenuti come relatori i Proff. Luigi Miraglia, Emilio Baccarini, Mahougnon Venance Sinsin e Gennaro Cicchese, alla presenza di colleghi docenti di diverse Università statali e pontificie romane, di studenti universitari e di scuola secondaria superiore, cultori e nostri associati.</p>

    <h3>30 novembre - 1 dicembre 2017</h3>
    <p>Dal 30 novembre al 1 dicembre 2017 si è tenuto a Milano, nelle sedi dell’Università Cattolica e Statale, il Convegno sul tema “Metafisica oggi: analisi della realtà e mondo dei giovani” in partenariato con la Società Filosofica Italiana (S.F.I.) lombarda. Gli Atti di questo Convegno sono previsti in uno dei prossimi numeri della nostra rivista.</p>

    <h3>19 febbraio 2018</h3>
    <p>Il 19 febbraio 2018 sarà presentato all’Università Pontificia Salesiana il volume di Claudia Caneva, Mahougnon Venance Sinsin, Scaria Thuruthuyil dal titolo Filosofie in dialogo. Lexikon universale India, Africa, Europa, (Mimesis), cui parteciperà anche il nostro Presidente A.D.I.F. Il libro si inserisce in un progetto di formazione degli insegnanti di filosofia in una prospettiva interculturale.</p>
    <img src="/docs/locandina-filosofie-in-dialogo.jpg" width="450" alt="Locandina Filosofie in dialogo" />

    <h3>11 aprile - 13 aprile 2018</h3>
    <p>La nostra Associazione sta collaborando con l’Accademia Vivarium Novum per la realizzazione del Convegno “Homo ludens: filosofia e gioco” che si terrà a villa Falconieri dall’11 al 13 aprile 2018. A breve posteremo sul sito il programma completo.</p>

    <p>Segnaliamo un interessante Master in Consulenza filosofica e antropologia esistenziale 2017-2018 organizzato dalla Facoltà di Filosofia dell’Ateneo Pontificio Regina Apostolorum (www.upra.org), in collaborazione con l’Istituto di Filosofia Applicata alla Consulenza Etica, Centro Ricerca e Formazione (I.F.A.C.E. c.r.f. www.ifacecrf.it), e in convenzione con l’Università Europea di Roma (https://www.upra.org/offerta-formativa/facolta/filosofia/master-in-conosulenza-filosofica-e-antropologia-esistenziale/).</p>

    <p>Ricordiamo ai nostri amici associati che la campagna abbonamenti e iscrizioni 2018 è aperta e che è sempre possibile e gradita l’organizzazione di attività a sostegno o con il patrocinio dell’ADIF: possiamo riservare alle iniziative adeguato spazio nella rivista e sul sito.</p>

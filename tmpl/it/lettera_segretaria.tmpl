    <h2>Lettera della segretaria nazionale</h2>
     <p class="right">
      Gentili soci A.D.I.F.,<br />
      gentili abbonati,<br />
      gentili lettori,
    </p>
    <p>pur a distanza di qualche tempo dalla conclusione del Convegno su &ldquo;Filosofia &amp; Arte&bdquo;, che l'A.D.I.F. (Associazione Docenti Italiani di Filosofia), assieme all'<a href="http://accademiaharmonia.interfree.it/index.html" title="Accademia &quot;HARMONIA&quot; (link esterno)">Accademia Musicale - Culturale &quot;Harmonia&quot;</a>, ha organizzato a Cividale del Friuli dal 4 al 7 settembre 2003, desidero inviare un caloroso indirizzo di saluto, in qualit&agrave; di neo - segretaria nazionale dell'A.D.I.F., a tutti i soci, abbonati e lettori della rivista &ldquo;Per la Filosofia - Filosofia e Insegnamento&bdquo;, che la nostra associazione pubblica dal 1984 con cadenza quadrimestrale.</p>
    <p>Nell'assemblea dei soci che si &egrave; tenuta il 5 settembre u.s. ho accettato l'incarico di segretaria nazionale, in sostituzione alla signorina Caterina Cariello, con entusiasmo e un p&ograve; di timore per un compito impegnativo qual'&egrave; quello di segretaria di un'associazione che opera non nel piccolo territorio di provincia, ma sul vasto territorio nazionale.</p>
    <p>So comunque di non essere sola nel mio impegno perch&eacute; credo di potere contare sugli utili consigli del Presidente onorario prof. Battista Mondin, che per anni ha retto le sorti dell'associazione, dell'attuale Presidente prof. Aniceto Molinaro, e del Vice - Presidente prof. <a href="http://accademiaharmonia.interfree.it/html/it/giuseppe_schiff.html" title="Giuseppe Schiff (link esterno)">Giuseppe Schiff</a>, il quale &egrave; anche direttore artistico e responsabile delle attivit&agrave; culturali dell'<a href="http://accademiaharmonia.interfree.it/index.html" title="Accademia &quot;HARMONIA&quot; (link esterno)">Accademia Musicale - Culturale &quot;Harmonia&quot;</a>, associazione della quale mi onoro di essere la Presidente.</p>
    <p>Sono poi certa di potere trovare utili consigli anche dalla sig.na Cariello, che mi ha preceduta nell'incarico di segretaria ed alla quale io rivolgo tutta la mia sincera stima e la mia gratitudine per quanto ha fatto con entusiasmo e dedizione in tutti questi anni.</p>
    <p>Agli abbonati non soci della rivista ed ai lettori tutti un cordiale saluto, ma soprattutto un caloroso invito ad iscriversi tempestivamente al fine di contribuire con le quote associative alla proposta di nuovi programmi.</p>
    <p>Invito tutti a servirsi degli indirizzi di <a href="contatti.html">posta elettronica</a> per comunicare con celerit&agrave; proposte, consigli ed eventuali osservazioni al fine di migliorare sempre pi&ugrave; l'attivit&agrave; della nostra associazione.</p>
    <p>Da parte mia, profonder&ograve; tutte le energie possibili, convinta che il mio entusiasmo sortir&agrave; effetti positivi soprattutto se sar&agrave; alimento dal vostro, e che la vita ed il futuro dell'A.D.I.F. dipendono da tutti noi.</p>
    <p>Per chi volesse gi&agrave; iscriversi all'A.D.I.F. ed automaticamente essere abbonati alla rivista &ldquo;Per la Filosofia - Filosofia e Insegnamento&bdquo; pu&ograve; servirsi del <a href="/docs/iscrizione.doc">modulo</a> predisposto e dei modi di iscrizione proposti.</p>
    <p>Nella pi&ugrave; viva speranza di non deludere la fiducia che avete riposto in me, porgo i pi&ugrave; cordiali saluti.</p>
    <br />
    <p>M.a Paola Gasparutti</p>

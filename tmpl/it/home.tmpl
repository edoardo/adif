    <h2>Che cosa &egrave; l'A.D.I.F.</h2>
    <p>L'Associazione Docenti Italiani di Filosofia (A.D.I.F.) &egrave; sorta nel 1967 con l'esplicita scelta statutaria di contribuire, mediante convegni e incontri nazionali, regionali e locali su tematiche di valenza storico - teoretica e su strategie pedagogico - didattiche concernenti l'insegnamento - apprendimento della filosofia, all'aggiornamento dei docenti.</p>
    <p>L'Associazione inoltre pubblica (dal 1984 al 2001 presso l'editrice Massimo di Milano e dal 2002 presso gli Istituti Editoriali e Poligrafici Internazionali di Pisa - Roma) la rivista &ldquo;Per la Filosofia - Filosofia e Insegnamento&bdquo; che &egrave; anche suo organo ufficiale.</p>
    <p>Partendo dal punto di vista della &ldquo;Filosofia Cristiana&bdquo;, l'A.D.I.F. vuole confrontarsi, attraverso la rivista e i convegni, con le proposte e le tendenze pi&ugrave; diverse che il panorama filosofico e culturale presenta ed esprime al fine di aprire lo spazio al pi&ugrave; ampio raggio di collaborazione, di comunicazione e di dialogo.</p>
    <p>All'A.D.I.F. possono infatti iscriversi tutti coloro che (docenti e studenti delle universit&agrave; statali e non statali, docenti di Istituti Superiori, cultori e appassionati della filosofia e di discipline affini) vogliono, sia pure da posizioni teoretiche diverse da quella ufficiale della Associazione, far s&igrave; che il sapere filosofico mantenga la sua autonoma specificit&agrave; epistemologica e non sia relegato a sapere di serie inferiore rispetto ad altre forme di sapere che oggi come oggi vengono tenute in pi&ugrave; alta considerazione dalla cultura contemporanea, ma che pur sempre, affinch&eacute; il loro dire non perda di significanza veritativa, devono rifarsi ad un fondamento filosofico.</p>
    <p>La quota di iscrizione per il 2017 &egrave; di Euro 50,00 che pu&ograve; essere versata, dai nuovi soci, in qualsiasi momento dell'anno, sia con bonifico bancario su C.F. 91012040654 - sul C/C Banco Posta - IBAN: IT30Y076011230000007490560, sia sul c.c.p 74905605, intestato a:</p>
    <address>A.D.I.F. - Associazione Docenti Italiani di Filosofia<br />
    via Tuscolana 73<br />
    00044 Frascati (Roma)</address>
    <p>L'iscrizione d&agrave; diritto a ricevere la rivista <strong><em>&quot;Per la filosofia - Filosofia e insegnamento&quot;</em></strong> e di essere informato sulle attivit&agrave; organizzate dall'associazione.</p>

<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml" xml:lang="it" lang="it">

 <head>

  <meta http-equiv="content-type" content="application/xhtml+xml; charset=UTF-8" />
  <meta name="author" content="Edoardo Sabadelli - http://www.sabadelli.it/edoardo" />
  <meta name="description" content="Sito web ufficiale dell'A.D.I.F. Associazione Docenti Italiani di Filosofia" />
  <meta name="keywords" content="ADIF, A.D.I.F., filosofia, docenti, italia, schiff, giuseppe schiff, michele schiff" />

  <title>A.D.I.F. - Rivista "Per la filosofia - filosofia e insegnamento" - CV - Dario Sacchi</title>

  <link type="text/css" rel="stylesheet" href="/css/style.css" />

  <!--[if IE]>
  <link type="text/css" rel="stylesheet" href="/css/ie_hacks.css" />
  <![endif]-->

  <!--link type="application/rss+xml" rel="alternate" href="/rss/adif.rss" title="A.D.I.F. - Associazione Docenti Italiani di Filosofia" /-->

  <!-- Google Analytics -->
  <script type="text/javascript">
    var _gaq = _gaq || [];
    _gaq.push(['_setAccount', 'UA-35677686-1']);
    _gaq.push(['_trackPageview']);

    (function() {
      var ga = document.createElement('script'); ga.type = 'text/javascript'; ga.async = true;
      ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
      var s = document.getElementsByTagName('script')[0]; s.parentNode.insertBefore(ga, s);
    })();
  </script>

 </head>

 <body>

  <div id="top">
   <div id="header">
    <img src="/gif/logo.gif" alt="A.D.I.F. - Associazione Docenti Italiani di Filosofia" title="A.D.I.F. - Associazione Docenti Italiani di Filosofia" />
    <h1><span>A.D.I.F.</span></h1>
    <h3><span>Associazione Docenti Italiani di Filosofia</span></h3>
   </div>
  </div>

  <hr />

  <div id="middle">
   <div id="content">
<h2>Dario Sacchi</h2>

<p>Proveniente dagli studi classici, mi sono laureato con lode in Filosofia nel 1977 presso l'Università Cattolica di Milano con una tesi su I fondamenti del monismo ontologico nel pensiero di F.H. Bradley, avendo come relatori Adriano Bausola e Gustavo Bontadini.</p>
<p>Ho subito cominciato a svolgere attività di ricerca scientifica sotto la direzione di Bausola, fruendo per i primi due anni di una borsa di operosità didattica e al tempo stesso insegnando Storia e Filosofia nei Licei e conseguendo la relativa abilitazione nel 1983.</p>
<p>L'anno successivo ho lasciato definitivamente la scuola media superiore, avendo superato il giudizio di idoneità a Ricercatore cui la predetta borsa mi dava diritto di accedere.</p>
<p>L'attività di Ricercatore, svolta sempre in collaborazione con Bausola, è proseguita fino all'anno accademico 2000-2001, allorché sono risultato idoneo alla procedura di valutazione comparativa bandita dalla Facoltà di Scienze della Formazione dell'Università Cattolica per un posto di Professore Associato di Filosofia Teoretica.</p>
<p>La suddetta Facoltà mi ha chiamato a ricoprire tale posto fin dall'anno accademico successivo.</p>
<p>Per quanto riguarda l'attività di ricerca scientifica, inizialmente mi sono occupato soprattutto del neoidealismo britannico e, in particolare, di F. H. Bradley (del quale ho tradotto, introdotto e commentato l’opera maggiore, Apparenza e realtà, Rusconi, Milano 1984): il mio precipuo interesse, di natura speculativa più che meramente storiografica, mi ha portato a esaminare con speciale attenzione i rapporti di questo pensatore e di questa corrente sia con l'idealismo classico sia con alcune tendenze fondamentali della filosofia del Novecento.</p>
<p>In seguito i grandi nodi tematici emersi come determinanti nel corso di tali ricerche, vale a dire la struttura logica della dialettica hegeliana e neohegeliana, per un verso, e il dibattito avviato da alcune fra le correnti più vive dell'epistemologia e dell'ermeneutica contemporanea, per altro verso (correnti nelle quali l'eredità idealistica è ben presente, spesso al di là della loro stessa autoconsapevolezza), hanno richiamato sempre più la mia attenzione anche a prescindere dal contesto nel quale li avevo incontrati inizialmente; soprattutto mi è apparsa sempre più imperiosa l'esigenza di un confronto serrato con tali orientamenti e prospettive al fine di una riproposizione criticamente valida e aggiornata della tematica ontologica "classica".</p>
<p>Il volume Evidenza e interpretazione (Vita e Pensiero, Milano 1988) esprime in maniera organica le principali conclusioni alle quali è approdata questa fase della mia riflessione: si tratta di conclusioni in cui per l'essenziale mi riconosco tuttora e che pertanto considero come un punto fermo del mio itinerario speculativo.</p>
<p>L'istinto logico del linguaggio (Marietti, Genova 1991)  è a sua volta documento di un particolare interesse per la teoria hegeliana del linguaggio, vista anche nei suoi rapporti con alcune caratteristiche tendenze dell'ontologia ermeneutica del Novecento.</p>
<p>Ho successivamente scritto una monografia su alcune questioni connesse alla Deduzione trascendentale delle categorie in Kant (Necessità e oggettività nell’Analitica kantiana, Vita e Pensiero, Milano 1995), questioni la cui attualità e rilevanza mi si era ripetutamente manifestata nelle indagini dianzi richiamate.</p>
<p>Mutando orizzonte e prospettiva, mi sono poi interessato alle implicazioni ontologiche della riflessione etica e antropologica di Nietzsche, pubblicando alcuni saggi che in ultimo sono confluiti, con varie modifiche, nel volume L’ateismo impossibile.</p>
<p>Lettura di Nietzsche in trasparenza (Guida, Napoli 2000), volto a offrire una lettura complessiva del pensiero di questo autore.</p>
<p>Più tardi mi sono occupato del tema della libertà del volere, con particolare riguardo al problema antico e sempre nuovo, della responsabilità di fronte al male: le mie riflessioni al riguardo sono sfociate nella stesura di Libertà e infinito (Studium, Roma 2002).</p>
<p>Nel frattempo non ho mai cessato di attendere alle indagini necessarie per l'elaborazione di quella prospettiva organica intorno ai principali temi e problemi dell'ontologia e della teologia razionale che in qualche modo ha sempre rappresentato la preoccupazione dominante e il fine ultimo di tutte le mie ricerche, anche di quelle apparentemente dedicate ad argomenti di diversa natura.</p>
<p>Tali indagini si sono infine concretizzate nella stesura dei Lineamenti di una metafisica di trascendenza (Studium, Roma 2007) che nell'insieme considero come il risultato più cospicuo cui è pervenuta fino ad oggi la mia attività di studioso.</p>
<p>Fra il 2005 e il 2006 ho poi collaborato agli aggiornamenti della monumentale Enciclopedia Filosofica edita negli anni '60 a cura del Centro di Studi Filosofici di Gallarate: le voci affidatemi, riguardanti in prevalenza i settori della metafisica e della gnoseologia, sono state significative e numerose.</p>
<p>Negli ultimi anni i miei interessi si sono orientati sia verso il nesso ragione-passioni inteso come fondamentale nodo tematico dell'antropologia filosofica (ho così curato il volume collettaneo Passioni e ragione fra etica ed estetica, Mimesis, Milano 2009) sia, in misura ancor maggiore, verso alcune "rivisitazioni" del rapporto tra razionalità filosofica e dimensione religiosa effettuate alla luce dei risultati conseguiti nelle precedenti ricerche di carattere metafisico: in quest'ultima direzione l'esito più rilevante cui sono pervenuto è la monografia che ho dedicato a Kierkegaard (Le ragioni di Abramo. Kierkegaard e la paradossalità del logos, Franco Angeli, Milano 2011), nella quale un percorso volto a incrementare su alcuni punti non secondari il sapere metafisico cui erano approdate le mie indagini precedenti si interseca con una lettura complessiva del pensiero di questo filosofo operata in conformità a un progetto analogo a quello che avevo concepito nei riguardi di Nietzsche.</p> 
<p>Attualmente sto preparando un libro sul pensiero di Rousseau.</p> 

   </div>

   <hr />

   <div id="sidebar">
    <h4>Associazione</h4>
    <ul>
     <li><a href="/html/it/home.html">Che cos'&egrave; l'A.D.I.F.</a></li>
     <li><a href="/html/it/statuto.html">Statuto</a></li>
     <li><a href="/html/it/consiglio_nazionale.html">Consiglio nazionale</a></li>
     <li><a href="/docs/iscrizione.doc">Iscrizione all'A.D.I.F.</a> <span class="small">(documento Word - 18 KB)</span></li>
     <li><a href="/html/it/contatti.html">Contatti</a></li>
    </ul>

    <h4>Rivista</h4>
    <ul>
      <li><a href="/html/it/rivista_per_la_filosofia/regolamento.html">Regolamento</a></li>
      <li><a href="/html/it/rivista_per_la_filosofia/comitato_scientifico.html">Comitato scientifico</a></li>
      <li><a href="/html/it/rivista_per_la_filosofia/comitato_di_redazione.html">Comitato di redazione</a></li>
      <li><a href="/html/it/rivista_per_la_filosofia/segreteria_di_redazione.html">Segreteria di redazione</a></li>
     <li><a href="/html/it/rivista_per_la_filosofia/fascicoli_monografici.html">Fascicoli monografici</a></li>
    </ul>

    <h4>Attivit&agrave;</h4>
    <ul>
     <li><a href="/html/it/convegni.html">Convegni</a></li>
     <li><a href="/html/it/convegni_attivita_locali.html">Convegni e attivit&agrave; locali</a></li>
     <li><a href="/docs/attivita-adif-2012.pdf">Attivit&agrave; anno 2012</a> <span class="small">(documento PDF - 92 KB)</span></li>
    </ul>
   </div>
  </div>

  <hr />

  <div id="bottom">
   <div id="footer">
    <a href="/html/it/info.html" title="Informazioni su questo sito">?</a>
        <p>Copyright &copy; 2005 - 2015 A.D.I.F. - Tutti i diritti riservati</p>
   </div>
  </div>

 </body>

</html>
